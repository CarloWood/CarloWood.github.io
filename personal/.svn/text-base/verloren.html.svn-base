<!DOCTYPE HTML PUBLIC "-//W3C//DTD HTML 3.2//EN">
<HTML>
<HEAD>
	<TITLE></TITLE>
	<META NAME="GENERATOR" CONTENT="StarOffice/5.0 (Unix)">
	<META NAME="AUTHOR" CONTENT="Carlo Wood">
	<META NAME="CREATED" CONTENT="19981216;18172100">
	<META NAME="CHANGEDBY" CONTENT="Carlo Wood">
	<META NAME="CHANGED" CONTENT="19981216;18342000">
	<STYLE>
	<!--
		@page { size: 21.01cm 29.69cm }
	-->
	</STYLE>
</HEAD>
<BODY BGCOLOR="#ffffff" BACKGROUND="../images/grad2.gif">
<TABLE WIDTH=730 BORDER=0 CELLPADDING=4 CELLSPACING=0>
	<COL WIDTH=130>
	<COL WIDTH=584>
	<TR VALIGN=TOP>
		<TD WIDTH=130>
			<P><BR>
			</P>
		</TD>
		<TD WIDTH=584>
			<H2>Verloren</H2>
			<P ALIGN=RIGHT>&copy;Carlo Wood, 1998.</P>
			<P>Het eerste dat hij zich bewust werd was een dwangmatig gevoel,
			van buiten opgedrongen, maar ook duidelijk instinctmatig aanwezig.
			Het gevoel was onmiskenbaar van levensbelang het schreeuwde tot in
			iedere uithoek van zijn ziel dat dit belangrijk was, de enige kans
			op overleven, tot leven. Het deed rechtstreeks een beroep op zijn
			oer-instinct tot levensbehoud. De ingewikkelde geestelijke
			handelingen, hem telepatisch overgedragen, voerde hij dan ook
			blindelings en reflex-matig uit, zonder er meer van te begrijpen
			dan het belang ervan. Na enkele seconden waren deze handelingen
			hem al routine en voerde hij ze uit als een tweede hartslag. De
			druk van buitenaf nam af. Xtral was geboren. In de volgende paar
			minuten werd hem telepatisch de kennis overgedragen die van belang
			was voor de overlevingstechniek. Er werd hem overgedragen dat zijn
			overleving gekoppeld was aan die van de mensheid. Wilde de
			mensheid overleven dan moest er voortdurend creatief aan het
			overlevingssysteem gewerkt worden. Om creatief te zijn moest hij
			de fysica en paralogica begrijpen die ten grondslag lag aan hun
			continue vlucht door de hyperruimte. Langzaam vormde Xtral zich
			een beeld van aan tijd gebonden ruimten bestaande uit
			melkwegstelsels waar, als hij zich zou materialiseren, binnen
			enkele seconden zou worden opgespoord en vernietigd. Hun
			pulserende en interfererende beweging door de hyperruimten was op
			dit moment nog net veilig genoeg om alle kennis aan de volgende
			generatie door te geven. Zijn levensverwachting was ongeveer twee
			weken. De Vijand leerde echter ook steeds bij, daarom was continue
			verandering en verbetering van techniek van levensbelang. Na &egrave;&egrave;n
			week was alle kennis overgedragen aan Xtral. Hij werd
			wetenschapper, zijn project werd het onderzoeken van een eigen
			hypothese: de Vijand kon alleen zo snel toeslaan omdat ieder mens
			'geschaduwd' werd. Als de Vijand kon worden afgeschud zou men zich
			veilig in een uithoek van het heelal kunnen 'verstoppen', hetgeen
			de levensverwachting aanzienlijk zou verlengen. De tactiek die
			Xtral volgde kan uiteraard niet goed beschreven worden, maar het
			crusiale moment ging ongeveer zo. Xtral trok zich terug in een
			bepaald melkwegstelsel, kopieerde zich daar en trok zich toen
			terug tussen twee schijnbaar willekeurige dubbelzonnen, in een
			bepaalde tijd, zodat hij in principe bijna materialiseerde. Van
			daar bewoog hij gelijktijdig twee eeuwen de toekomst in als wel
			het verleden in. Toen bleek daar een zeldzame ruimte kromming te
			zijn, vroeger vaag opgemerkt door een persoon van twee generaties
			terug. De ene helft ging door de ruimte kromming en kwam zo in een
			ander melkwegstelsel, op een vervormde manier terug. De andere
			helft dook in een zwart gat, dat heel toevallig in hetzelfde
			melkwegstelsel uitkwam. Er van uitgaande dat deze toevalligheid
			niet bij de Vijand bekend was en het feit dat de truuk van het
			zwarte gat niet verwacht werd omdat het normaal tien seconden
			duurde voordat iemand zich had hersteld, hetgeen al vijf jaar
			dodelijk was, ging Xtral er van uit dat hij nu niet meer
			geobserveerd werd voor tenminste een seconde. Hij herstelde zich
			bijna onmiddelijk door zijn twee kopieen te laten samenwerken in
			elkaars herstelling. Onmiddelijk kopieerde hij nogmaals en liet
			deze kopie gedesorienteerd uitdijen. Hij zelf maakte zich zo
			ongrijpbaar mogelijk. De kopie werd vernietigd na vijf seconden.
			Xtral nam een enorm risico dit waar te nemen, maar zijn
			uitgangspunt was dat men niet verwachte dat hij zich al hersteld
			had, laat staan gekopieerd. In dezelfde miliseconde dat hij
			vernietigd werd, materialiseerde hij zich tot een punt in een
			bepaalde tijd op een willekeurige planeet en wachtte. Het duurde
			een seconde zijn eigen dood te verwerken. Daarna zat hij tien
			seconden in angst en onderdrukte de natuurlijke reflexen om weg te
			springen. In de volgende minuut wist hij zijn vrijgekomen
			bewustzijn nuttig te gebruiken voor simulaties van de
			opsporingstaktiek van de Vijand. Nog tien seconden waren nodig te
			verwerken dat hij nu al meer dan een minuut gematerialiseerd was!
			De vijand bleef weg. Xtral begon diep na te denken, nu hij alle
			tijd scheen te hebben. Na een jaar van diep nadenken wist en
			begreep hij <B>alles</B> en was klaar om weer contact op te nemen
			met de rest van de mensheid. Hij vond ze nooit meer. 
			</P>
		</TD>
	</TR>
</TABLE>
<P><BR><BR>
</P>
</BODY>
</HTML>
