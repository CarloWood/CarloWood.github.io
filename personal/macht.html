<!DOCTYPE HTML PUBLIC "-//W3C//DTD HTML 3.2//EN">
<HTML>
<HEAD>
	<TITLE>Macht</TITLE>
</HEAD>
<BODY BGCOLOR="#ffffff" BACKGROUND="../images/grad2.gif">
<TABLE WIDTH=730 BORDER=0 CELLPADDING=4 CELLSPACING=0>
	<COL WIDTH=130>
	<COL WIDTH=584>
	<TR VALIGN=TOP>
		<TD WIDTH=130>
			<P><BR>
			</P>
		</TD>
		<TD WIDTH=584>
			<H2>Macht</H2>
			<P ALIGN=RIGHT>&copy;Carlo Wood, 1998.</P>
			<P>Een romeinse aanblik. Een heel grote arena met zand als bodem,
			daar omheen verweerde, witte, stenen banken. Het publiek was
			gefasineerd en het lawaai dat het maakte was tamelijk weinig,
			ondanks het feit dat er zo'n honderdduizend toeschouwers aanwezig
			waren.</P>
			<P>Het nietige figuurtje in het midden van de arena had een
			microfoon, anders zou men hem nooit hebben kunnen verstaan. 'Dames
			en Heren, dit is het grote moment, hier zullen aan u worden
			voorgesteld de tien mensen met de meeste macht van vandaag de
			dag!!!'. Echo's stierven weg, het geroezemoes nam toe. 'U zult
			hier getuige zijn van machten zoals nog nooit zoveel bij elkaar
			gezien is sinds De Slag! Wij presenteren hier de deelnemers, in
			oplopend machtssterkte.'. Het publiek werd stiller toen een vrouw
			van in de dertig de arena kwam binnen lopen. Ze nam plaats in het
			midden van de arena op een grote stenen troon. Haar beeld was op
			een enorme monitor, aan weerszijden van de arena, te zien. Ze
			maakte allerlei ingewikkelde gebaren met haar handen terwijl ze
			diep adem haalde. Opeens begonnen er vonken van blauwe
			electriciteit tussen haar vingers over te springen. De commentator
			had zich op veilig afstand terug getrokken. Dan opeens sloeg er
			van de vrouw een bliksemschicht tien meter voorwaarts in de grond
			met een enorme donderslag die nog tientallen seconden in de arena
			heen en weer rommelde. De ozon was sterk te ruiken. De vrouw kwam
			overeind en boog. Honderduizend mensen applaudiseerden, het
			geroezemoes werd oorverdovend. De commentator moest iedereen tot
			stilte manen en kondigde, na de vrouw te hebben bedankt voor haar
			demonstratie, de nieuwe deelnemer aan. Een man van ongeveer
			vijftig kwam de arena binnen. Hij liep met grote passen, een
			zelfverzekerde houding en nam plaats op het randje de stenen
			troon, zijn benen iets uit elkaar, zijn handen op zijn knieen en
			met een kaars rechte rug. Hij maakte een gebaar en wachte even tot
			het een stuk stiller werd. Toen stond hij op, hief zijn handen
			omhoog, keek naar de grond voor hem en liet toen zijn handen
			dalen. Uit zijn houding sprak minachting toen de grond voor hem
			met een oppervlak van zo'n dertig vierkante meter donderend in
			elkaar zakte. De aardbeving was overal op de tribunes goed
			voelbaar.</P>
			<P>De volgende kandidaat was nog machtiger en het publiek begon
			zich allengs onveilig te voelen, het geroezemoes was sterker dan
			in het begin en het applaus was minder zelfverzekerd. Een van de
			volgende kandidaten liet een marmeren blok aanrukken van tien bij
			tien bij twintig meter, dat hij met een korte concentratie deed
			verpulveren tot fijn gruis. Een andere had de macht over een hitte
			zo groot dat hij in drie seconden door tien pantser platen heen
			brandden die hij daarna als toegift in de volgende twintig
			seconden deed smelten tot een withete vloeibare massa. De hitte
			deed het publiek nog harder zweten dan al het geval was.</P>
			<P>Toen kondigde de commentator de op een na laatste deelnemer
			aan. 'De op een na laatste deelnemer, dames en heren. U wordt
			verzocht doodse stilte in acht te nemen als de deelnemer zich
			concentreert, want de machten waarmee hij werkt zijn enorm groot
			en concentratie is dan ook een belangrijk vereiste!'. Deze
			deelnemer liet zich binnen dragen op een eenvoudige stoel, door
			vier nederige dienaren. Zij zetten hun meester in het midden en
			vertrokken, evenals de commentator, van het veld. Het publiek werd
			stil, en de man begon diep adem te halen. Toen hij zijn ogen weer
			openden, kon men op het grote scherm zien dat deze gloeiden als
			kolen. Plots gooide hij zijn hoofd in zijn nek en schreeuwde,
			terstond veranderde zijn gedaante in een monsterlijk uiterlijk dat
			snel in afmetingen groeide, zijn stemgeluid werd verschrikkelijk,
			laag, hard en angstaanjagend. In het publiek werd gegild,
			verschillende mensen verloren hun zelfbeheersing. De hemel werd
			snel donkerder en het begon op slag te onweren. rond het monster
			ontstond een wervelstorm die snel in omvang toenam en naar de
			zwarte, rond kolkende wolken reikte. Vuur kwam omlaag uit de
			hemel, zodat het monster in het midden van een kollosale vuurkolom
			stond. De herrie van de elementen weer, wind en vuur was
			oorverdovend en het honderdduizendkoppige publiek was niet meer
			waarneembaar als was het slechts een nietig stofje, getuige van
			een kosmisch gebeuren. Dan rees er een atoomzuil uit het midden de
			arena op en wolken kolkten en kolkten tot een enorme paddestoel
			verscheen. Plots met een duivels geluid als het achterwaards
			afspelen van het geluid van een explosie, implodeerde de zuil naar
			beneden en kwamen de wolken weer tot rust. Nadat alle stof was
			gedaald en de zon hier en daar zelfs weer doorbrak, stond de man
			nog in het midden van de arena. In het publiek werd gehuild en
			gejammerd, de chaos was groot.</P>
			<P>De commentator bracht vele mensen weer tot de werkelijkheid
			terug en tot bezinning. Hij bedankte de 'Godheid' en wachte tot
			deze zich had terug getrokken en het publiek wat tot bedaren was
			gekomen, voordat hij de volgende deelnemer durfde aan te kondigen.
			Het weer was weer geheel opgeklaard en de meeste mensen konden
			weer lachen nu het allemaal maar een droom leek.</P>
			<P>Toen verscheen de laatste deelnemer aan de rand van de arena.
			Een jongen van een jaar of twaalf. Hij liep langzaam naar het
			midden van de arena en gaf de commentator verlegen een hand. De
			commentator trok zich terug en de jongen ging op de grond zitten.
			Het werd stil in de arena. De jongen zat helemaal alleen in het
			midden van de arena in lotushouding op de grond, je kon hem bijna
			niet eens zien vanaf de tribunes. Hij had zijn ogen gesloten en
			zag er ontspannen uit op de grote monitors. Het werd stil in de
			arena, doodstil. Doodstil. Niemand zei meer iets, iedereen hield
			zijn adem in. Een absolute stilte viel over de arena toen verder
			op het gezicht van de jongen werd ingezoemd. Er verscheen een
			enkele zweetdruppel op het voorhoofd van de jongen, die in alle
			stilte langzaam omlaag rolde. Toen opende de jongen zijn ogen
			weer, hij glimlachte, stond op en liep van het veld af, het
			publiek in doodse stilte achter latend...</P>
			<P>De commententator kwam het veld op. Hij liep naar het midden,
			bleef staan, bukte zich en riep toen in de microfoon: 'Een bloem!
			Een bloem! Een echte bloem! Een levende bloem! Met geur en
			alles!'. Zijn stem sloeg over van emotie. Het publiek kwam als een
			man overeind en juichten en juichten en juichten... 
			</P>
		</TD>
	</TR>
</TABLE>
<P><BR><BR>
</P>
</BODY>
</HTML>
